Ora, tramite le due features più rilevanti, andremo a realizzare un plot analogo a quello realizzato nella lezione precedente sul dataset iris. Nel dataset Iris, se ricordate, avevamo realizzato un plot che mostrava i decision boundaries del modello KNN ottenuti dalla fase di addestramento.

Ora andremo a fare la stessa cosa con il KNN regressore. Ricordiamoci che nelle regressioni si parla di valori continui dei dati, quindi qui in questo plot andremo non si parlerà proprio di boundaries ma piuttosto di una mappa di valori continui che rappresentano le predizioni del modello in diverse regioni dello spazio delle feature. Invece di avere delle regioni nettamente separate come avviene nel caso della classificazione, in cui ogni area del plot corrisponde a una classe specifica, qui vedremo una transizione graduale dei valori previsti, riflettendo la natura continua del target nella regressione.

Questo tipo di plot ci permette di visualizzare come il modello KNN stima i valori della variabile target in base alla combinazione delle due feature selezionate. I colori nel plot rappresentano i valori previsti, con sfumature diverse che indicano variazioni nei valori continui. Questa visualizzazione è particolarmente utile per comprendere l'andamento delle predizioni del modello in relazione al cambiamento delle feature, e ci consente di vedere dove il modello prevede valori più alti o più bassi.

Inoltre, il plot ci aiuta a identificare eventuali pattern non lineari nelle predizioni, mettendo in luce le aree in cui il modello è più o meno sicuro delle sue previsioni. Questo tipo di visualizzazione è cruciale per interpretare il comportamento del modello e per individuare eventuali problemi di overfitting o underfitting, in quanto ci permette di vedere come e quanto il modello si adatta ai dati.
